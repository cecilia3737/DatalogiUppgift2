Fredskalla – fakta och sködselråd Fredskallan är en växt som tillhör enhjärtbladiga växter och är en av över 2 000 olika sorter bland kallaväxter. Det är en populär kallaväxt som har sin givna plats i många hem.
Vetenskapligt namn (Latin): Spathiphyllum wallisii
Familj: Kallaväxter (Araceae)
Lätt och hälsosamt att odla fredskalla
Fredskalla är från början en sumpväxt och det betyder att den är van vid att stå i mycket vatten, men bara för att den trivs i mycket vatten så är det inte nödvändigt att hålla den dyngsur. Snarare är det mest fördelaktigt att alltid se till att jorden hålls fuktig, och det kan du göra på flera sätt. Antingen genom att ha den normalt i en vanlig kruka, eller också vattna den med hjälp av en ytterkruka vilket ser till att den håller garanterad fuktighet länge.
Bra tips för skötsel av fredskalla 
Placering och ljusbehov
När det gäller placering av en fredskalla så har du här många olika möjligheter. Den trivs i både de mörkare delarna av hemmet till de delar som är riktigt väl upplysta. Tänk dock på att fredskallan inte vill stå i en miljö där den får stark och direkt sol och du ska absolut undvika att placera den på platser där det är torrt eller dragigt. Kom ihåg att fredskallan kommer att växa utifrån det ljus växten får, vilket betyder att lite ljus ger mindre blomning och tillväxt.
Vatten
Du kommer att märka om jorden är för torr, då fredskallan börjar hänga med sina blad. Det är också väldigt bra att se till att duscha växten med jämna mellanrum för att den ska få en bra luftfuktighet.
Jord
Fredskalla trivs allra bäst att stå i är vanlig, näringsrik blomjord.
Näring
Även om den är lättskött behöver den ändå näring. Tillför extra näring i svag dos mellan våren och hösten, och efter det så räcker det med en gång i månaden. Använd då krukväxtnäring för gröna växter.
Var kreativ med fredskalla 
Det råder inga som helst tvivel om att man kan vara väldigt kreativ när det gäller fredskallor. Eftersom att det finns olika sorter, där vissa är så höga som en meter, betyder att man absolut inte behöver vara bunden till att ha en fredskalla i en kruka på en bänk – med fredskallan kan du istället experimentera med olika former av krukor, gärna de höga och avlånga. Eller varför inte prova på trenden med genomskinliga krukor där man kan se det vackra rotsystemet?
Fredskalla trivs också på de allra flesta platser i hemmet, så det går minst lika bra att placera en av de större varianterna i en kruka på golvet som det gör att hänga upp den i en kruka och låta den växa som en ampel. Tack vare sin imponerade växtkraft så kommer det att bli vacker och skapa en härligt grönskande atmosfär i vilket hem som helst.
fredskalla
Luftfuktare
De stora och vackert gröna bladen levererar mycket vattenånga, vilket gör fredskallan till en effektiv luftfuktare. Den ser till att återfukta luften på ett sätt som gynnar inomhusmiljön. Det påstås att en fredskalla av medelstor variant kan fukta luften på en yta av 10 kvadratmeter. Just storleken på de olika fredskallorna kan variera ganska kraftigt, till sorter som är av miniatyrformat till sorter som nästan ser onaturligt stora ut.
Vacker hälsoväxt att njuta av året runt!
Denna vackra växt med härkomst från de subtropiska och tropiska områdena i Central- och Sydamerika är väldigt bra att ha i hemmet eftersom den växer väldigt snabbt. Från allra första början så är en fredskalla egentligen en sumpväxt med blad som växer upp underifrån, vilket i sin tur gör att stora tuvor av blad skapas.
Med sin fantastiska förmåga att växa stort och snabbt så kan dessutom en fredskalla blomma i princip när som helst under året, vilket gör det till en växt som kan överraska på mängder av sätt. På grund av dessa tacksamma egenskaper så är en fredskalla förhållandevis lätt att ta hand om och den finns att köpa hos oss under hela året.
Snabbfakta fredskalla
Det vetenskapliga namnet kommer från spathe – svärd, slev och phyllon – blad, vilket betyder att en rak översättning kan vara svärdblad
Kallas i vissa länder Vita segel
De vita bladen är inte en del av blomman utan hölsterblad
Förökas genom frö eller genom delning, samt genom vävnadsförökning
Väldigt tålig och flexibel i som omvårdnad och placering
Innehåller ämnen som är irriterande vid förtäring
Klarar av att stå i direkt vatten
